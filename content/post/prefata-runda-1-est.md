+++
title = "NBA Playoffs 2019 - Prefata Runda 1 - Conferinta de Est"
date = 2019-04-12T23:55:39+03:00
tags =  ["2019", "pistons", "bucks", "raptors", "pacers", "celtics", "nets", "magic", "76sixers"]
+++

Dupa un sezon regulat extrem de interesant, am ajuns la momentul pe care il astepta toata lumea. Fiecare echipa a jucat 82 de meciuri, 41 acasa, 41 in deplasare, iar cele mai bune 8 echipe din fiecare conferinta isi vor juca sansa de a castiga titlul conferintei din care fac parte si, apoi, titlul NBA. Mai jos sunt predictiile mele pentru aceasta runda 1 din playoff in conferinta de Est.

<!--more-->

Cele 8 echipe calificate vor juca 4 sferturi de finala, dupa formatul cel mai bun din 7 meciuri. Meciurile sunt asadar:

### (1) Milwaukee Bucks - (8) Detroit Pistons

Probabil cea mai dezechilibrata intalnire pe hartie din playoff-ul asta. Bucks sunt echipa care a facut furori in anul asta in NBA cu posibilul MVP Giannis Antentokounmpo in prim plan. Echipa din Winsconsin a dominat sezonul regulat reusind cel mai bun parcurs. Bucks au totodata si cel mai bun atac din NBA (118.1 puncte/meci), sunt echipa cu cele mai multe recuperari pe meci (49.7/meci), plus o aparare cu cel mai bun rating (104.9). 

Pistons pe de alta parte s-au chinuit sa ajunga in playoff. Au castigat ultimele doua meciuri cu doua echipe care se chinuiau sa piarda, Memphis si Knicks si au reusit sa ajunga la un 41 de victorii si 41 de infrangeri in sezonul regulat. Cea mai proasta stire e ca Blake Griffin, de departe cel mai bun jucator pe care il au Pistons la dispozitie, este accidentat si a fost limitat sever in ultimele saptamani. Daca Griffin nu joaca, lucrurile nu arata deloc bine pentru Pistons, care vor fi probabil eliminati fara probleme. Chiar daca Griffin ar juca si ar fi la un nivel fizic de 100%, Pistons tot nu par sa aiba nicio sansa in fata Bucks. 

**Pronosticul meu: Bucks castiga cu 4-0 la meciuri.**

### (2) Toronto Raptors - (7) Orlando Magic

Raptors sunt genul de echipa care se descurca bine in sezonul regulat, dar nu confirma aproape niciodata in playoff. Raptors au dezmagit ani intregi in playoff, ani in care au dezvoltat un complex _LeBron_. Echipa canadiana a fost eliminata de echipa la care juca LeBron in ultimii 3 ani, castigand doar 2 meciuri fata de 12 castigate de Cavs. Dupa ultima eliminare din sezonul trecut, Raptors s-au despartit de antrenorul Dwane Casey si all-star-ul DeMar DeRozan, in speranta unui nou inceput alaturi de Kawhi Leonard, jucator care a castigat un titlu cu Spurs in 2014. 

Raptors au avut un atac eficient in sezonul regulat, clasandu-se in top 6 la procentajele de field goals, aruncari de 3 puncte si aruncari libere. Echipa canadiana are un 5 de start excelent: Lowry, Leonard, Siakam, Green, Marc Gasol, 4 veterani si camerunezul Siakam care poate castiga trofeul de Most Improved Player in acest sezon. Desi OG Anunoby tocmai a fost operat de apendicita si va rata probabil prima runda de playoff, Raptors nu duc lipsa de rezerve bune ca VanVleet, Ibaka (desi nu mai e la nivelul la care era odata) sau Norman Powell (un role-player bun si cam subevaluat).

Magic nu ar trebui sa fie in playoff. Dupa cum au inceput sezonul echipa din Florida parea sa aiba inca un sezon submediocru. La final de ianuarie Orlando avea 21 de victorii si 31 de infrangeri. Cu o ofensiva care a crescut de la o medie de 107 puncte pe meci la aproape 112 si o defensiva care s-a imbunatatit considerabil, de la 109.7 puncte primite la 100.0, Magic au reusit o revenire extraordinara si s-au calificat in playoff. Cu toate astea nu le dau mari sanse in confruntarile cu Raptors, _dinozaurii_ parand sa fie mai buni la orice capitol. 

**Pronosticul meu: Raptors castiga cu 4-0 la meciuri.**

### (3) Philadelphia 76ers - (5) Brooklyn Nets

__The Process__ has worked. Inceput de fostul GM Sam Hinkie, asa-numitul _proces_ a transformat in cativa ani pe Sixers din cea mai slaba echipa din NBA intr-una cu talent suficient sa se lupte in rundele tarzii din playoff. Condusi de cel mai bun centru din NBA, Joel Embiid, Sixers au fost una din cele mai active echipe in transferuri in acest sezon de NBA. La echipa au ajuns Jimmy Butler, all-star in repetate randuri, si Tobias Harris, aflat la cel mai bun seozon din cariera in acest an. Nu cred ca e suficient pentru un titlu in NBA, dar e suficient pentru ca echipa din Philadelphia sa aiba un starting five redutabil: Ben Simmons (fost Rookie of the Year), Tobias Harris, Jimmy Butler, specialistul de 3 puncte JJ Redick si Joel Embiid. 

Singurul semn de intrebare ramane abilitatea lui Embiid de a ramane pe parchet perioade lungi de timp, accidentarile i-au dat destul de cap camerunezului si e posibil sa aiba probleme si in playoff. Banca de rezerve e cam subtire, si nici cei 5 titulari nu au jucat suficient timp impreuna pentru a ajunge la o consistenta care sa dea sanse bune pentru a ajunge departe in playoff.

Nets sunt o echipa reconstruita de GM-ul neozeelandez Sean Marks. Cu o gramada de jucatori tineri extrem de interesanti de la candidatul 6th man of the year, Spencer Dinwiddie, proaspatul all-star D'Angelo Russell, sau pivotul de 21 de ani Jarrett Allen. E greu de crezut ca echipa din Brooklyn poate produce vreo surpriza, dar poate fi un post-sezon din care tinerii pot sa invete pentru posibilele sezoane viitoare in care vor ajunge in playoff. 

**Pronosticul meu: Sixers castiga cu 4-1 la meciuri. (depinde si cat de mult va juca Embiid)**

### (3) Boston Celtics - (5) Indiana Pacers

Boston are suficient talent sa ajunga in finala NBA. Au fost si aproape de asta anul trecut, au pierdut greu in finala conferintei fara doi din jucatorii cei mai importanti ai lor, Kyrie Irving si Gordon Hayward. Toata lumea se astepta la inceputul sezonul ca echipa din Boston sa domine conferinta de Est. Nu a fost deloc asa, in noiembrie Celtics au avut mai multe infrangeri (8) decat victorii (7). Cu toatea astea, eu n-as paria impotriva Celtics in duelul cu Pacers.

Pacers este o echipa deseori desconsiderata. Dupa ce Paul George a plecat sezonul trecut la Oklahoma City Thunder, Pacers pareau sa se piarda spre coada conferintei de est. N-a fost deloc asa, echipa din Indiana nu doar ca a ajuns in playoff, dar a si chinuit pe Cleveland-ul lui LeBron pana in ultimele minute din meciul 7. Vedeta echipei, Victor Oladipo, s-a accidentat la finalul lui ianuarie si multa lume se astepta ca Pacers sa cada semnificativ in clasament. Nu au facut-o si au terminat sezonul regulat pe un merituos loc 5. 

Probabil asta e cea mai echilibrata intalnire din prima runda de playoff din conferinta de Est. Cu toate astea, Boston e prea talentata ca sa piarda din prima runda din playoff. Iar daca o va face, in intersezon va bate vantul schimbarii serios peste echipa din Boston.

**Pronosticul meu: Boston castiga cu 4-1 la meciuri.**

