+++
title = "NBA Playoffs 2019 - Prefata Runda 1 - Conferinta de Vest"
date = 2019-04-13T15:55:39+03:00
tags =  ["2019", "warriors", "nuggets", "trail blazers", "rockets", "spurs", "thunder", "clippers", "jazz"]
+++

Conferinta de Vest este vazuta de multi ca fiind conferinta mai puternica din NBA. Doar daca te uiti la parcursul din sezonul regulat al echipelor din Vest, ultima calificata Clippers are un parcurs de 48 de victorii si 34 de infrangeri. Daca ar fi fost in conferinta de Est, Clippers ar fi fost pe locul 5, nu pe 8. Anul asta supriza negativa a fost data de Lakers, echipa care desi l-a adaugat pe LeBron James in intersezon nu a reusit sa ajunga in playoff. Este prima oara in 14 ani cand o echipa care il are pe LeBron in echipa nu ajunge in playoff. 

Desi Lakers nu au facut-o, alte 8 echipe s-au calificat si vor juca incepand din seara asta pentru calificarea in turul urmator. Mai jos sunt predictiile mele pentru aceasta runda 1 din playoff in conferinta de Est.

<!--more-->

### (1) Golden State Warriors - (8) L.A. Clippers

Warriors sunt cea mai buna echipa din NBA. Campioni in liga de 3 ori in ultimii patru ani, Golden State au avut un sezon regulat bun, nu excelent. Nu au batut vreun record, nu au avut cel mai bun parcurs regulat din liga, dar cu toate astea sunt favoritii mei pentru a castiga aceasta infruntare cu Clippers si fiecare intalnire, inclusiv finala NBA. Cu 2 fosti MVP si alti 3 all-stars intre cei cinci titulari, Warriors au talentul si experienta necesara pentru a castiga tot inca o data.

Clippers au avut un sezon mai bun decat se asteptau. Dupa ce sezonul trecut i-au pierdut pe Chris Paul si Blake Griffin, DeAndre Jordan a plecat la Dallas in intersezon, lasand Clippers si fara ultimul jucator din their big three. Condusi de Tobias Harris (in prima jumatate de sezon) si Lou Williams, echipa din L.A. a reusit sa se mentina in conversatia de playoff pe tot parcursul sezonului. Extrem de activi in transferuri, Clippers si-au construit o echipa competitiva fara vreun superstar, cel mai bun marcator ramas in echipa e rezerva (si viitorul 6th man of the year) Lou Williams. Cu o flexibilitate salariala care le permite atragerea cel putin unui superstar in vara aceasta, dar si role-players cum ar fi Garrett Temple sau excelentul Montrezl Harrell, Clippers par sa aiba un viitor luminos in NBA.

**Pronosticul meu: Warriors castiga cu 4-0 la meciuri.**

### (2) Denver Nuggets - (7) San Antonio Spurs

Nuggets sunt surpriza placuta a sezonului. Echipa antrenata Mike Malone a reusit sa surprinda pe toata lumea si sa termine pe locul 2 in conferinta de Vest. Cu o echipa careia ii place sa paseze si ocupa locul 2 la pase decisive pe meci (27.4) si o defensiva decenta, echipa din Denver a profitat din plin de avantajul terenului propriu (orasul Denver e la 1609m deasupra nivelului marii, iar atmosfera usor rarefiata da deseori probleme adversarilor) si a reusit sa aiba cel mai bun parcurs pe teren propriu din NBA, pierzand doar 7 din cele 41 de meciuri jucate. Centrul Nikola Jokic este cel mai bun jucator al echipei si a reusit sa infloreasca in acest rol, reusind in acest sezon o linie exceptionala: 20.1 puncte/meci, 10.8 recuperari/meci si 7.3(!) pase decisive pe meci.

Spurs si-au pierdut cel mai bun jucator, cedandu-l pe Kawhi Leonard la Raptors. Cu toate astea sistemul lui Popovich a mers inainte si anul asta, desi i-au lipsit valorile generationale din alti ani. DeMar DeRozan s-a integrat bine (nu excelent), LaMarcus Aldridge a avut inca un sezon bun in San Antonio, iar echipa a reusit sa ajunga din nou in playoff. 

Odata ajunsi in playoff, eu cred ca Spurs pot sa ii surprinda pe tinerii de la Nuggets, o echipa tanara fara multi jucatori care au ajuns departe in playoff. Pop e un tactician bun, si desi nu mai are jucatorii exceptionali pe care ii avea odata in comanda. Cu toate astea, echipa din Denver a parut sa aiba lucrurile in control pe parcursul sezonului si cred ca va iesi invingatoare. Dar San Antonio nu s-a predat niciodata.

**Pronosticul meu: Nuggets castiga cu 4-3 la meciuri.**

### (3) Portland Trail Blazers - (6) Oklahoma City Thunder

Damian Lillard owns Portland. Point guard-ul de la Trail Blazers este vedeta echipei si a purtat o mare parte din responsabilitati in acest sezon regulat. Mai ales spre finalul sezonului dupa ce Jusuf Nurkic s-a accidentat grav. Impreuna cu CJ McCollum, care si el a avut un sezon bun reusind o medie de peste 20 de puncte pe meci, cei doi fundasi au reusit sa conduca echipa spre inca o prezenta in playoff.

Thunder au din nou un duo exploziv si extrem de valoros. Paul George a ales sa ramana in Oklahoma semnand un contract pe mai multe sezoane cu echipa si confirmand cu un sezon regulat senzational. Rusell Westbrook ramane un jucator excelent, fost-ul MVP reusind inca un sezon statistic impresionant, cu medii de triple double: 22.9 puncte/meci, 11.1 recuperari pe meci si 10.7 assists pe meci. 

Matchup-ul asta mi se pare singurul in care o echipa mai slab clasata va merge mai departe. Am incredere in foamea lui George si Westbrook in dauna echipei din Portland. Plus ca in duelul centrilor imi place mai mult de Steven Adams decat de Enes Kanter.

**Pronosticul meu: Thunder castiga cu 4-2 la meciuri.**

### (4) Houston Rockets - (5) Utah Jazz

James Harden este un jucator senzational. El detine 7 din 10 performante cu cele mai multe puncte marcate in sezonul regulat: 61, 61, 58, 58, 57, 57, 54. Media de puncte pe meci este de 36.1. El mai are si o medie 7.5 assists, fiind motorul echipei. Intr-un sezon din care au lipsit bucati mari de timp Chris Paul, Clint Capela si Eric Gordon, Harden a tras echipa dupa el si a fost aproape de locul 2, scapat printre degete in ultimele meciuri din sezonul regulat. **The Beard** este jucatorul care trebuie totusi sa dovedeasca in playoff, dupa ani de eliminari premature ale echipei sale. Cu putin ajutor de la oamenii din jurul sau Houston poate sa se lupte de la egal la egal cu orice echipa.

Utah Jazz a terminat pe 5 sezonul regulat. Condusi din teren de Donovan Mitchell, care a confirmat sezonul trecut excelent, de fostul defensive player of the year, Rudy Gobert si inconjurati de veterani precum Ricky Rubio, Jae Crowder sau Derrick Favors. Jazz este o echipa solida. Si cam atat. 

Nu cred ca Jazz pot sa invinga o echipa Rockets sanatoasa. Dar Rockets au avut atatea probleme de sanatate in acest sezon incat ramane de vazut cum se vor descurca in playoff, impotriva unei defensive bune si incomode. Dar Harden ramane un jucator impotriva caruia nu vrei sa te pui.

**Pronosticul meu: Rockets castiga cu 4-1 la meciuri.**


